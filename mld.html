<!DOCTYPE html>
<html lang="pl">
<head>
    <meta charset="UTF-8">
    <title>Co to jest MLD</title>
</head>
<body>

<h1>Co to jest MLD</h1>

<p>Leukodystrofia metachromatyczna należy do grupy uwarunkowanych genetycznie lizosomalnych schorzeń spichrzeniowych,
    która odznacza się dużym uszkodzeniem istoty białej w mózgu. Pierwszy lekarzem, który opisał tą chorobę w 1925 jest
    dr Scholz. Natomiast identyfikacji choroby jako neurolipidozy dokonali Austin i Jatzkiewicz w 1958 r.</p>

<h3>CO POWODUJE CHOROBĘ</h3>

<p>Leukodystrofia metachromatyczna jest chorobą spowodowaną niedoborem enzymu, czego wynikiem jest wadliwa aktywność
    enzymu: arylosufataza A (ARSA). Niedobór lub brak tego enzymu prowadzi do gromadzenia sulfatydów stanowiących
    podstawową drobinę budowy osłonki mielinowej komórki nerwowej.</p>

<h3>TYPY LEUKODYSTROFII</h3>

<p>Istnieją 3 kliniczne podtypy leukodystrofii metachromatycznej, klasyfikowane w zależności od wieku: ” Postać
    późnoniemowlęca początek objawów obserwuje się między 10 a 15 miesiącem życia. Pierwsze objawy to zahamowanie, a
    następnie regres (cofanie się) w rozwoju psychoruchowym, nadpobudliwość, zaburzenia chodu związane z obniżeniem
    napięcia mięśniowego. Mogą również wystąpić zaburzenia widzenia; ” Postać młodzieńcza zaczyna się przed okresem
    pokwitania w dość szerokim przedziale wiekowym, tj. między 4 a 10 rokiem życia. Objawy są podobne jak w postaci
    późnoniemowlęcej, z tym że mają mniejsze nasilenie i dużo wolniej postępują; ” Postać dorosła ujawnia się w drugiej,
    trzeciej dekadzie życia, jednak nie wcześniej niż po okresie dojrzewania. Pierwszym objawem tej postaci jest
    opóźnienie umysłowe. Objawy neurologiczne, tj. ataksja (zaburzenia koordynacji kończyn dolnych i górnych, zaburzenia
    mowy oraz ruchów gałek ocznych), drgawki, zespół piramidowy (niedowłady kończyn pochodzenia centralnego), obwodowa
    neuropatia (schorzenie nerwów obwodowych bez ich stanu zapalnego, których nadczynność powoduje występowanie zaburzeń
    naczyniowo-ruchowych, nerwowość; także skłonność do zapadania na schorzenia układu nerwowego) pojawiają się bardzo
    późno. Choroba ciągnie się latami i nie ma określonego czasu jej trwania.</p>

<h3>OBJAWY LEUKODYSTROFII</h3>
<ul>
    <li>Zahamowanie, później cofnięcie się w rozwoju psychoruchowym (dziecko przestaje &nbsp;&nbsp;chodzić, wstawać,
        samodzielnie siedzieć)
    </li>
    <li>cechy zespołu móżdżkowego (oczopląs poziomy, zmienne napięcie mięśniowe, zaburzenia równowagi)</li>
    <li>dystonia kończyn dolnych (stały lub okresowy skurcz mięśni)</li>
    <li>przewodnictwo w nerwach nieprawidłowe</li>
    <li>zespół piramidowy (niedowłady kończyn pochodzenia centralnego)</li>
    <li>ataksja (zaburzenia koordynacji kończyn dolnych i górnych, zaburzenia mowy oraz ruchów gałek ocznych)</li>
    <li>neuropatia (schorzenie nerwów obwodowych bez ich stanu zapalnego, których nadczynność powoduje występowanie
        zaburzeń naczyniowo-ruchowych, nerwowość; także skłonność do zapadania na schorzenia układu nerwowego)
    </li>
    <li>zanik zdolności połykania</li>
    <li>zaburzenia funkcji wzrokowych – zanik nerwu II</li>
    <li>napady padaczkowe z nietypowymi objawami nieświadomości</li>
    <li>depresja</li>
    <li>zaburzenia termoregulacji</li>
    <li>śmierć w wieku 3 – 5 lat</li>
</ul>
<h3>DZIEDZICZENIE</h3>

<p>Dziedziczone geny, maja wpływ na to, jak wysocy jesteśmy, jaki mamy kolor oczu i skóry. Niektóre geny, które
    dziedziczymy są recesywne, to znaczy że dziedziczymy gen, ale nie ma on żadnego wpływu na nasz rozwój.
    Leukodystrofia metachromatyczna jest właśnie powodowana przez taki gen recesywny. Jeżeli dorosły człowiek, który
    posiada nieprawidłowy gen ma partnera, który również jest nosicielem takiego samego genu wówczas w przypadku ich
    dzieci istnieje ryzyko 1 do 4, że dziecko otrzyma oba geny recesywne i wówczas będzie chore na tą chorobę.
    Prawdopodobieństwo, że rodzeństwo chorego dziecka może być nosicielem choroby wynosi 2 do 3. Jest możliwość
    sprawdzenia tego, ale choroba jest tak rzadka, że istnieje znikome prawdopodobieństwo spotkania partnera, który
    również będzie nosicielem, zakładając że partnerem nie będzie członek bliskiej rodziny. Wszystkie rodziny
    posiadające dzieci chore na Gangliozydozę powinny szukać pomocy i rady u swoich lekarzy lub specjalistów genetyki
    przed zaplanowaniem kolejnej ciąży.</p>

<h3>BADANIA PRENATALNE</h3>

<p>Jeżeli już posiadacie dziecko z Leukodystrofię metachromatyczną to istnieje możliwość przeprowadzenia badania
    prenatalnego na wczesnym etapie następnej ciąży w celu uzyskania informacji czy płód jest chory. Istotne jest, aby
    skontaktować się z lekarzem od razu, gdy pojawi się podejrzenie, że kobieta jest w ciąży. Jeśli mieliby Państwo
    jakiekolwiek problem proszę bezzwłocznie skontaktować się ze Stowarzyszeniem.</p>

<h3>LECZENIE</h3>

<p>Na dzień dzisiejszy poza leczeniem objawowym nie ma innej metody leczenia leukodystrofii metachromatycznej.
    Pocieszające jest to, że duża grupa lekarzy prowadzi badania, które mogą doprowadzić do możliwości leczenia.</p>

</body>
</html>
